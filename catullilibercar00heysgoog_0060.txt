10

20

44

XXll. AD VARUM.

Suffenus iste, Vare, quem probe nosti,
Homo est venustus et dicax et urbanuS,
Idemque longe plurimos facit versus,

Puto esse ego illi milia aut decem aut plura
Perscripta3 nec sic, ut fit, in palimpsesto
Relicta: chartae regiae, novi libri,

Novi umbilici, lora rubra, membrana
Directa plumbo, et pumice omnia aequata.
Haec cum legas tu, bellus ille et urbanus
Suffenus unus caprimulgus aut fossor ·

'Rursus videtur: tantum abhorret ac mutat.

Hoc quid putemus esse? Qui modo scurra,
Aut si quid hac re tritius, videbatur,

⁴ Idem infaceto est infacetior rure,

Simul poemata attigit3 neque idem unquam
Aeque est beatus ac poema cum scribit:
Tam gaudet in se, tamque se ipse miratur.

Nimirum idem omncs fallimur3 neque est quisquam,

Quem non -in aliqua re videre Suffenum
Possis· Suus cuique attributus est error:
Sed non videmus manticae quod in tergo est.

 

