170

Talibus amplifice vestis decorata figuris

Pulvinar complexa suo velabat amictu.

Quae postquam cupide spectando Thessala pubes
2⁷0 Expleta est, sanctis coepit decedere divis.

Hic, qualis flatu placidum mare matutino

Horrificans Zephyrus proclivas incitat undas

Aurora exoriente vagi sub limina Solis:

Quae tarde primum clementi flamine pulsae

275 Procedunt (leni resonant plangore cachinni),
Post vento crescente magis 'magis increbrescunt,
Purpureaque procul nantes a luce refulgent:
Sic tum vestibuli linquentes regia tecta
Ad se quisque vago passim pede discedebant.

280 Quorum post abitum princeps e vertice Peli
Advenit Chiron portans silvestria dona:

Nam quoscunque ferunt campi, quos Thessala magnis
Montibus ora creat, quos propter fluminis undas
¹ Aura parit flores tepidi fecunda Favoni,

285 Hos in distinctis· plexos tulit ipse corollis,
'Quo permulsa domus iucundo risit odore.
Confestim Peneos adest, viridantia Tempe,
Tempe, quae silvae cingunt superimpendentes,
Haemonisin linquens diris celebranda choreis,

290 Non vacuus: namque ille tulit radicitus altas
Fagos ac recto proceras stipite laurus,

