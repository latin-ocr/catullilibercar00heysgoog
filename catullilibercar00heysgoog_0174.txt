125

130

135

140

158

Omnibus his Thesei dulcem praeoptarit amorem?
Aut ut vecta rati spumosa ad litora Diae
Venerit? aut ut eam devinctam⁸ lumina somno
Liquerit immemori discedens pectore coniux?
Saepe illam perhibent ardenti corde furentem
Clarisonas imo fudisse e pectore voceS,

Ac tum praeruptos tristem conscendere monteS‚
Unde aciem in pelagi vastos protenderet aestus;
Tum tremuli salis adversas procurrere in undaS‚
Mollia nudatae tollentem tegmina surae3

Atque haec extremis maestam dixisse quereliS,
Frigidulos udo singultus ore cientem:

»Sicine me patriis avectam, perfide, ab oriS,
Perfide, deserto liquisti in' litore, Theseu?
Sicine discedens neglecto numine divum
Immemor ah! devota domum periuria portas?
Nullane res potuit crudelis flectere mentis ·
Consilium? tibi nulla fuit clementia praesto,

· Immite ut nostri vellet miserescere pectus?

At non haec quondam nobis promissa dedisti
Miti voce, neque hoc miseram sperare iubebaS,
Sed conubia laeta, sed optatos hymenaeos:
Quae cuncta aerii discerpunt irrita venti.

Tum iam nulla viro iuranti femina credat,

