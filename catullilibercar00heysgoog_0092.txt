10

15

20

76

xxxm. IN EGNATIUM.

Egnatius, quod candidos habet dentes,
Renidet usque quaque: si ad rei ventum est
Subsellium, cum orator excitat fletum,
Renidet ille: si‘ad pii rogum fili

Lugetur‚ orba eum flet unicum mater,

Renidet ille: quicquid est, ubicunque est,
Quodcunque agit, renidet. Hune habet morbum
Neque elegantem, ut arbitror, neque urbanum.
Quare monendus es mihi, bone Egnati:

Si urbanus esses, aut Sabinm, aut Tiburs,
Aut pareus Umber, aut, obesus Etruscus,

Aut Lanuvinus ater atque dentatus,

Aut Transpadanus, ut meos quoque attingam,
Aut qui lubet,· qui puriter lavit dentes,
Tamen renidere usque' quaque te nollem:

Nam risu inepto res ineptior nulla est.

Nunc Celtiber es: Celtiberia in terra,

· Quod quisque minxit, hoe sibi solet mane

Dentem atque russam defricare gingivam3
Ut quo iste vester expolitior dens est,
Hoe te amplius bibisse praedicet loti.

 

