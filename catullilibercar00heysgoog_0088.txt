10

15

20

⁷2

XXXVII. AD CONTUBERNALES.

Salax taberna vosque contubernaleS‚

A pileatis nona fratribus pila, ‚
Solis putatis esse mentulas vobis?

Solis licere, quicquid est puellarum,
Confutuere et putare eeteros hircos?
An, continenter quod sedetis insulsi
Centum an ducenti, non putatis ausurum
Me una ducentos irrumare sessores?
Atqui putate: namque totius vobis
Frontem tabernae sponsionibus scribam.
Puella nam mi, quae meo sinu fugit,
Amata tantum quantum amabitur nulla,
Pro qua mihi sunt magna‘bella pugnata,
Consedit istic. Hanc boni beatique
Omnes amatiS, et quidem, quod indignum est,
Omnes pusilli et semitarii moechi:

Tu praeter omnes une de capillatiS‚
Cuniculosae Celtiberiae fili,

Egnati, opaca quem bonum facit barba
Et dens lbera defricatus urina.

—————

