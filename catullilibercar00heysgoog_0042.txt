10

15

26 ,

Qui illius culpa· cecidit, velut prati
Ultimi flos, praetereunte postquam
Tactus aratro est.

 

ΧΠ. AD ASlNlUM.

Marrucine Asini, manu sinistra

Non belle uteris in ioco atque vino:
Tollis lintea negligentiorum.

Hoc salsum esse putas? Fugit te, inepte:
Quamvis sordida res et invenusta est.
Non credis mihi? crede Polioni
Fratri, qui tua furta vel talento
Mutari velit: est enim leporum
Disertus puer ac facetiarum.

Quare aut hendecasyllabos trecentos
Expecta, aut mihi linteum remitte ,
Quod me non movet aestimatione,
Verum est mnemosynum mei sodalis·
Nam sudaria Saetaba ex Iberis
Miserunt mihi muneri Fabullus

Et Verannius: hoc amem necesse est
Et Veranniolum meum et Fabullum.

 

 

