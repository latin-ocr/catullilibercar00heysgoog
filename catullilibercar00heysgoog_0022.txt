10

15

111. LUCTUS IN MORTE PASSERIS.

Lugete, o Veneres Cupidinesque,

Et quantum est hominum venustiorum:

‘Passer mortuus est meac puellae,

Passer, deliciae meac puellae,

x Quem plus illa oculis suis amabat.

Nam mellitus erat , suamque norat
Ipsam tam benc quam puella matrem:
Nec sese a gremio illius movebat,
Sed circumsiliens modo huc modo illuc,
Ad solam dominam usquc pipiabat.
Qui nunc it per iter tenebricosum
illuc, unde negant redire quemquam.
At vobis male sit, malae tenebrae
Orci, quae omnia bella devoratis:
Tam bellum mihi passerem abstulistis,
Pro factum male! o miselle passer!

Tua nunc opera meac· puellae
Flendo turgiduli rubent ocelli.

m

