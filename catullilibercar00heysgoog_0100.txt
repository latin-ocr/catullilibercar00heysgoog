10

15

20

84

XLIV. AD FUNDUM.

O funde noster, seu Sabine, seu TiburS,

(Nam te esse Tiburtem autumant, quibus non est

Cordi Catullum laedere: at quibus cordi est,
Quovis Sabinum pignore esse contendunt)
Sed seu Sabine, sive verius Tiburs,

Fui libenter in tua suburbana

Villa malamque pectore expuli tussim,
Non immerenti quam mihi meus venter,
Dum sumptuosas appeto, dedit, cenas·
Nam Sestianus dum volo esse conviva,
Orationem in Antium petitorem

Plenam veneni et pestilentiae legi.

Hie me gravedo frigida et frequens tussis
Quassavit usque dum in tuum sinum fugi
Et me recuravi otioque et urtica.

Quare resectus maximas tibi grates

Ago, meum quod non es ultu’ peccatum.
Nee deprecor iam, si nefaria scripta

’ Sesti reeepso‚ quin gravedinem et tussim

Non mihi, sed ipsi Sestio ferat friguS‚
Qui tunc vocat me, eum malum legit librum.

—-— Μῃ-

